<!DOCTYPE html>
<html lang="pl">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Strona Główna - Oficjalna strona klubu sportowego UKS GIMNAZJON</title>
    <link rel="shortcut icon" href="../images/logo.png" type="image/x-icon" />
    <link rel="stylesheet" href="../style.css" />
    <script src="https://kit.fontawesome.com/2ce53b76cf.js" crossorigin="anonymous"></script>
  </head>
  <body>
    <div class="container">
      <nav>
        <img id="logo" src="../images/logo.png" alt="Logo klubu UKS GIMNAZJON" />

        <header>
          <h1>GIMNAZJON</h1>
          <h4>Oficjalna strona UKS Gimnazjon</h4>
        </header>

        <div class="navBar">
          <a href="../index.html"><button class="navButtons">STRONA GŁÓWNA</button></a>
          <a href="#"><button class="navButtons" id="activePage">UKS GIMNAZJON</button></a>
          <a href="./gallery.html"><button class="navButtons">GALERIA</button></a>
          <a href="./trainings.html"><button class="navButtons">TRENINGI</button></a>
          <a href="./contact.html"><button class="navButtons">KONTAKT</button></a>
        </div>
      </nav>
      <span class="line"></span>
      <main>
        <div class="text">
          <p style="text-align: justify">
            <strong>Uczniowski Klub Sportowy "GIMNAZJON"</strong> przy Szkole Podstawowej nr 4 w Wieliczce - Krzyszkowicach działa od maja 2001 r.
            Założony został z inicjatywy Dyrektor Szkoły p. Marii Zadrożniak. Obecnie zrzesza on około 100 osób ćwiczących w kilku grupach stworzonych
            ze względu na wiek oraz stopień zaawansowania gimnastycznego. W "Gimnazjonie" prowadzone są treningi z gimnastyki sportowej, na których
            wyselekcjonowani chłopcy 5 - 14-letni przygotowują się do startów w gronie wyczynowców ( m.in. w Ogólnopolskiej Olimpiadzie Młodzieży,
            Mistrzostwach Polski, Międzywojewódzkich i Ogólnopolskich Mistrzostwach Młodzików, Mistrzostwach Małopolski i Krakowa, Małopolskiej Lidze
            Gimnastycznej oraz turniejach ogólnopolskich i międzynarodowych).<br /><br />
            Bardzo ważną dziedziną działalności Klubu jest także szeroko rozumiana rekreacja obejmująca swym zasięgiem dzieci w wieku od
            przedszkolnego poprzez młodszy szkolny do gimnazjalnego a także osoby dorosłe. Zajęcia z gimnastyki ogólnorozwojowej nastawione są na
            stymulowanie możliwie wszechstronnego rozwoju psychofizycznego, profilaktykę i korektę wad postawy - tak powszechnych wśród dzisiejszego
            młodego pokolenia a ponadto na zapewnienie ćwiczącym relaksu psychicznego i możliwości samorealizacji. Niemal od początku działa także
            grupa cheerleaderek. W Klubie prowadzone są również zajęcia rekreacyjne z dorosłymi. Panowie oprócz elementów gimnastyki mają do
            dyspozycji trening siłowo - wytrzymałościowy oraz zespołowe gry sportowe, panie uprawiają aerobik i fitness.<br />
            Członkowie "Gimnazjonu" rekrutują się nie tylko spośród uczniów macierzystej Szkoły oraz ich rodziców. Prezes Tomasz Trzepiotowski oraz
            wspierająca naszą działalność Dyrektor Szkoły Agnieszka Myślak stoją na stanowisku, iż uprawiać gimnastykę powinien mieć możliwość każdy.
            Tak więc ćwiczą tu mieszkańcy całej Wieliczki i okolicznych miejscowości oraz Krakowa. Do dyspozycji mają coraz bogatszą bazę sprzętową
            pozyskaną ze środków własnych ( składki członkowskie ), od zaprzyjaźnionych klubów gimnastycznych z Krakowa, Akademii Wychowania
            Fizycznego oraz Polskiego Związku Gimnastycznego, a także wykonaną społecznie ( firma TOP-GUM p. L. Kolarskiego oraz F.R.B. p. K.
            Dylawerskiego ). Ze środków własnych wspartych dotacją UMiG. Wieliczka i pracą trenerów oraz rodziców zawodników ukończono m.in. batut
            gimnastyczny /prawdopodobnie jedyny w powiecie i jeden z nielicznych w Krakowie/ oraz zakupiono wiele innego sprzętu, bez którego nie
            sposób uprawiać gimnastyki w wymiarze wyczynowym ale i rekreacyjnym. Klub posiada od paru lat także nadmuchiwaną ścieżkę sprężystą, która
            umożliwia nauczanie trudniejszych elementów ponadto znacznie uatrakcyjniając zajęcia. Cenną pomocą w funkcjonowaniu Klubu służą także inni
            rodzice zawodników /dziękujemy Eli Dziurman a obecnie Andrzejowi Kowalczykowi za fachową pieczę nad niniejszą stroną/. Organizację zawodów
            sportowych /m.in. Majówki Kolarskiej oraz Biegów Krzyszkowickich/ a także dorocznej imprezy rekreacyjnej z okazji Święta Niepodległości
            wspiera finansowo Starostwo Powiatowe w Wieliczce oraz Zarząd i Rada Osiedla Krzyszkowice. Pomoc świadczy także UMiG Wieliczka doceniając
            znaczenie tych wydarzeń w krzewieniu patriotyzmu i popularyzacji zdrowego stylu życia wśród mieszkańców miasta.<br /><br />
            <strong>Treningi prowadzą:</strong> dr Mirosław Kost - pracownik Zakładu Gimnastyki Akademii Wychowania Fizycznego w Krakowie wraz z
            trenerami Tomaszem Bętkowskim, Barbarą Grinwald, Arturem Filusem i Henrykiem Traczem. Coroczne praktyki odbywają tu również studenci
            Akademii w ramach specjalizacji trenerskiej z gimnastyki sportowej. Znacznej pomocy doświadczamy również ze strony licznej grupy
            wolontariuszy, którym tą drogą dziękujemy.<br /><br />
            W planach Klubu są kolejne imprezy sportowe i rekreacyjne, podnoszenie poziomu sportowego ćwiczących, zwiększenie zasobów sprzętowych i
            organizacja kolejnych obozów /gimnastyczno - narciarskiego w grudniu i typowo gimnastycznego w sierpniu/ dla zawodników. Dobrze układa się
            współpraca z sekcją gimnastyczną AZS AWF Kraków do której mają trafiać najlepsi zawodnicy by podnosić swe kwalifikacje w wyższych klasach
            sportowych /wymagających jeszcze lepszego, a zatem droższego - sprzętu gimnastycznego niż posiadany obecnie/. Wśród ćwiczących w Klubie
            prowadzone są też badania naukowe, które zaowocowały już kilkunastoma pracami magisterskimi i publikacjami w prasie fachowej i na
            międzynarodowych konferencjach z dziedziny kultury fizycznej. Wszyscy związani społecznie i zawodowo z "Gimnazjonem" żywią nadzieję na
            jego dalszy rozwój ku pożytkowi i radości osób w nim ćwiczących. Zapraszamy jednocześnie wszystkich chętnych a także tych niezdecydowanych
            do odwiedzenia tętniącej życiem sali przy ulicy Krzyszkowickiej oraz do uczestnictwa w organizowanych przez nas imprezach. Można nas
            również oglądać podczas pokazów na różnych imprezach na terenie Wieliczki i Krakowa.<br /><br />
            <br />
          </p>
        </div>
      </main>
      <footer>
        <div class="copyRight">Copyright &copy; 2024 UKS Gimnazjon</div>
        <a style="margin-left: 10px" target="_blank" href="https://www.facebook.com/profile.php?id=100057039957113&locale=pl_PL">
          <i style="color: #304880" class="fa-brands fa-facebook"></i>
        </a>
      </footer>
    </div>
  </body>
</html>
